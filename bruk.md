## Bruk av Realfagstermer

Realfagstermer indekseres i Ask og Oria, samt vårt eget emnesøk. Avgrensingen Emne i BIBSYS Ask/Oria omfatter alle marcfeltene vi bruker, og skal gi treff for alle våre emneord. Det kan søkes mer presist ved å avgrense til de enkelte emnefeltene: 

### Ask 

* Emnetermer, stedtermer, tidtermer og formtermer inngår i søkefelt: Emne
* Emnetermer og tidtermer kan søkes i spesialsøk, søkefelt: Lokale emneord
* Stedtermer kan søkes i avansert søk, søkefelt: Geografisk emneord
* Formtermer kan søkes i avansert søk, søkefelt: Form/sjanger

### Oria 

* Emnetermer, tidtermer, formtermer og stedtermer inngår i søkefelt: Emne
* Emnetermer og tidtermer kan søkes i avansert søk, søkefelt: Realfagstermer
* Stedtermer kan søkes i avansert søk, søkefelt: Geografiske emneord
* Formtermer (søkefelt mangler per januar 2014)

### Emneordsøk mot BIBSYS

Vi har også [et eget emnesøk](http://app.uio.no/ub/emnesok/?id=UREAL) som gjør det mulig å søke i selve emneordene. I dag søker dette kun mot BIBSYS Ask. Det søkes i alle emnefelter (tilsvarer søkefeltet Emne). Ved å bruke emnesøket kan man browse i alle våre emneord, og se hvilke emnestrenger vi har registrert. Hvis du søker på en emnestreng, sendes det videre som et søk på enkelttermer kombinert med OG. Grunnen til det er at vi ikke lagrer strenger i selve katalogposten (unntak: 687 $a $b), kun i indekseringsspråket.
